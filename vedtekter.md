# VEDTEKTER FOR PARAFIN SA

## 1. Sammenslutningsform og foretaksnavn

Sammenslutningen er et samvirkeforetak med foretaksnavn Parafin SA.
Medlemmene hefter ikke overfor kreditorene for foretakets forpliktelser.

## 2. Forretningssted

Forretningskontoret er i Oslo kommune.

## 3. Virksomhet

Foretaket skal drive IKT og konsulenttjenester.

Foretaket har til formål å fremme medlemmenes økonomiske interesser
gjennom deres deltakelse i virksomheten som leverandører av
varer/tjenester til foretaket. Virksomhetens avkastning, bortsett fra en
normal forrentning av innskutt kapital, blir enten stående i
virksomheten eller fordelt blant medlemmene på grunnlag av deres andel i
omsetningen med foretaket.

## 4. Andelsinnskudd og medlemskontingent

Hvert medlem skal betale kr 1000 i andelsinnskudd.

Hvert medlem skal betale medlemskontingent. Kontingentens størrelse
fastsettes av årsmøtet.

Årsmøtet kan beslutte at årsoverskudd som kan deles ut etter
samvirkeloven
[§ 27](http://www.norsklovkommentar.no/NXT/gateway.dll?f=id$id=L20070629-81~K4$t=document-frame.htm$3.0$p=#L20070629-81~§27)
tredje ledd, helt eller delvis kan brukes til forrentning av
andelsinnskudd, jf. samvirkeloven
[§ 30](http://www.norsklovkommentar.no/NXT/gateway.dll?f=id$id=L20070629-81~K4$t=document-frame.htm$3.0$p=#L20070629-81~§30).

Ved utmelding har medlemmet krav på å få tilbakebetalt sitt
andelsinnskudd \[med renter\].

## 5. Anvendelse av årsoverskudd

Beslutning om anvendelse av årsoverskuddet treffes av årsmøtet etter
forslag fra styret. Det kan ikke besluttes anvendt et høyere beløp enn
det styret foreslår eller godtar, men årsmøtet kan selv bestemme
anvendelsen innenfor følgende rammer:

1.  Godskriving av foretakets egenkapital

2.  Etterbetaling (jf. samvirkeloven § 27)

3.  Avsetning til etterbetalingsfond (jf. samvirkeloven § 28)

4.  Avsetning til medlemskapitalkonti (jf. samvirkeloven § 29)

5.  Forrentning av andelsinnskudd og medlemskapitalkonti (jf.
    samvirkeloven § 30)

## 6. Styre og daglig leder

Foretaket skal ha et styre med 2 medlemmer.

Foretaket skal ha en daglig leder. Styret tilsetter en daglig leder.

## 7. Ordinært årsmøte

På det ordinære årsmøtet skal følgende saker behandles og avgjøres:

1.  godkjenning av årsregnskapet og årsberetningen, herunder disponering
    av årsoverskudd

2.  andre saker som etter loven eller vedtektene hører under årsmøtet.

## 8. Fordeling av nettoformuen ved oppløsning av foretaket

Foretakets medlemmer har rett til å få utbetalt sine andelsinnskudd
dersom det er midler i foretaket etter at det har dekket sine
forpliktelser. Medlemmene har krav på å få utbetalt renter på
andelsinnskudd eller medlemskapitalkonti.

Gjenværende midler utover dette skal tilfalle dem som er medlemmer på
oppløsningstidspunktet. Fordelingen av midlene skal skje på grunnlag av
deres omsetning med foretaket de siste 2 årene.
